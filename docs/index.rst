Piattaforma TrasparenzAI
========================

**Piattaforma opensource per l'analisi e la consultazione della trasparenza amministrativa**

La trasparenza amministrativa rappresenta un pilastro fondamentale per il buon funzionamento delle istituzioni pubbliche, garantendo ai cittadini, agli operatori economici e agli organismi di controllo la possibilità di accedere in modo semplice e immediato alle informazioni riguardanti l’attività delle Pubbliche Amministrazioni (PA).

Il Decreto Legislativo 14 marzo 2013, n. 33 recante "Riordino della disciplina riguardante il diritto di accesso civico e gli obblighi di pubblicità, trasparenza e diffusione di informazioni da parte delle pubbliche amministrazioni" ha istituito l’obbligo per le amministrazioni di pubblicare una serie di dati, documenti e informazioni nella sezione :term:`Amministrazione Trasparente`, con l’obiettivo di prevenire fenomeni di corruzione e di favorire una maggiore accountability.

Tuttavia, l’applicazione di questa normativa si è rivelata nel tempo complessa e disomogenea, generando difficoltà sia per le amministrazioni stesse, che devono gestire la pubblicazione e l’aggiornamento dei dati, sia per gli utenti finali, che incontrano difficoltà nell’individuazione e nella consultazione delle informazioni.

A fronte di queste criticità, la **piattaforma TrasparenzAI** (realizzata nell'ambito della collaborazione istituzionale tra Consiglio Nazionale delle Ricerche :term:`CNR` e Autorità Nazionale Anticorruzione :term:`ANAC`) nasce con lo scopo di semplificare e rendere più efficiente l’accesso e il monitoraggio delle informazioni pubblicate nella sezione :term:`Amministrazione Trasparente` dei siti delle amministrazioni pubbliche.

La piattaforma è disponibile all'indirizzo:
 - https://trasparenzai.anticorruzione.it

.. toctree::
   :maxdepth: 2
   :numbered:
   :hidden:

   overview/index
   architecture/index
   components/index
   installation/index
   admin_guide/index
   user_guide/index
   appendix

.. toctree::
   :name: glossary_toc
   :hidden:

   glossario
